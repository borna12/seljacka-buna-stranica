<!DOCTYPE html>
<html>

<head>
    <meta charset="utf-8">
    <title>Muzej seljačkih buna</title>
    <meta name="viewport" content="width=device-width, initial-scale=1">

    <link rel="stylesheet" type="text/css" href="css/w3.css">
    <link rel="stylesheet" type="text/css" href="css/stil2.css">
    <script src="js/jquery-3.2.1.min.js" type="text/javascript"></script>
    <script src="js/image-map.js" type="text/javascript"></script>
    <style>
        strong {
            color: rgb(104, 0, 2);
        }
    </style>
</head>

<body>

    <div class='modal-overlay w3-animate-zoom'>
        <div class='moj-modal' style="position: relative;
    top: initial; 
    transform: translate(-50%, 0);
    width: 80%;
    left: 50%;padding-bottom:50px">
            <div>

                <div class="w3-container">
                    <h1 class="naslov"><strong>BURGOVI</strong></h1>
                                        <span onclick="location.href='index.html'" class="w3-button w3-display-topright iks">&times;</span>

                    <div style="width:50%; float:right; text-align:center"><a href="burgovi-2.html"><img src="slike/1-3_Vlastelinstvo-1573.png" class="slike-tekst"></a>
                    </div>

                    <div style="width:50%;float:left">
                        <p class="tekst">
                            Vlastelinski grad, burg ili zamak, kako ga god želite zvati, je dom feudalca u srednjem vijeku. U njemu se stanovalo, iz njega se upravljalo posjedom, ali je imao zadatak i zaštiti svog vlasnika, s obzirom da su se nesuglasice često rješavale nasiljem. Stoga su zidovi burga visoki i snažni te ojačani kulama. Na najvišemu mjestu gradskoga kompleksa obično je stajala tzv. <em>branič-kula</em>, koju, zanimljivo je, većina zagorskih gradova nema. Posebno se brinulo o zaštiti ulaza. U slučaju opasnosti trebalo je spriječiti prilaz uvlačenjem ljestava, spuštanjem rešetke ili pak podizanjem mosta što je vodio preko opkopa.
                            <br> Život u takvim burgovima nije baš bio osobito ugodan, prozori su bili mali, zidovi vlažni, grijani su bili tek neki prostori, krevete su stanari štitili baldahinima (svodovima od tkanine) da bi im bilo udobnije spavati.
                            <br> S obzirom na često „dobre“ odnose sa susjedima, plemići su voljeli svoje domove graditi na strmim uzvisinama, odakle se moglo vidjeti tko im dolazi u goste. Gradovi smješteni u ravnici štitili su se opkopima ispunjenima vodom.
                            <br> U vanjskim dijelovima mogle su postojati staje, manji vrtovi i ostalo potrebno za svakodnevni život. Od velike važnosti, pogotovo u trenucima opsade, bila je opskrba vodom putem bunara koji je crpio podzemne vode ili cisterne u koju se skupljala kišnica. Važan dio grada bila je i kapela.
                            <br> Vlastelinski se gradovi javljaju i razvijaju usporedo s razvojem feudalizma. Prvi su gradovi u Zagorju vjerojatno bili građeni od drva i zemlje te se nisu očuvali. Krajem 12. stoljeća započinje gradnja kamenih gradova, kojih je sve više nakon provale Mongola 1242. godine, jer se pokazalo da samo kameni gradovi podignuti na teško pristupačnim uzvisinama omogućuju dobru zaštitu. Stoga je gradnja većine zagorskih gradova započeta u drugoj polovici 13. ili u 14. stoljeću, a u 15., i osobito 16. stoljeću, dograđivani su za ratovanje novim, vatrenim oružjem. Osim uobičajenih sukoba među feudalcima, u novome su vijeku gradove sve više ugrožavali i pobunjeni seljaci, a u to doba i Turci se povremeno pojavljuju u Zagorju. Ipak, postupno sve stabilnije okolnosti potaknule su želju za udobnijim i raskošnijim stanovanjem. Teško dostupne gradove feudalci postupno napuštaju i prepuštaju ih propadanju i podižu novu vrstu feudalnih rezidencija – dvorce.<br><br>
                                                    <img src="slike/1-7_0_naslovna_Burgovi.png" style="width:100%;">


                        </p>
                    </div>
                </div>
            </div>
        </div>
    </div>
    <div class="footer">
        <div class="lijeva-strelica">
<a href="kmetovi.html">➵</a>
        </div>
        <div class="desna-strelica">
            
        </div>
    </div>


    <script>
        $('img[usemap]').imageMap();
    </script>
</body>

</html>